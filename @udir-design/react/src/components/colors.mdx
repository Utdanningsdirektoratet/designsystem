# Farger

Vi deler fargene i designsystemet inn i to hovedgrupper: identitetsfarger og semantiske farger.

## Identitetsfarger

(preview av fargene)

Identitetsfargene utgjør det visuelle uttrykket til merkevaren i brukergrensesnittet, og brukes på elementer som knapper, bakgrunner, lenker, ikoner og lignende. Designteamet har definert hvordan og hvor disse fargene kan brukes:

- For mange komponenter er spesifikke fargevalg forhåndsbestemt.

- For andre komponenter og flater er det mer fleksibilitet, og designeren må ta valg ut ifra hensikt og visuell helhet.

Identitetsfargene er med på å skape gjenkjennelighet og opplevelsen av et helhetlig produkt.

## Semantiske farger

(preview av fargene)

De semantiske fargene har et funksjonelt formål, og brukes til å formidle tilstand og hensikt. De følger følgende konvensjoner:

- **Rød** = `danger`
- **Gul** = `warning`
- **Grønn** = `success`
- **Blå** = `info`

Disse fargene er tilgjengelig i komponenter der det er relevant (for eksempel varsler, statusindikatorer og meldingskomponenter), men skal brukes med omhu.

Semantiske farger **skal ikke brukes som dekor** eller fordi de «ser fine ut». De skal kun benyttes i kontekst der innholdet har tilsvarende funksjon – som varsler, statusendringer eller brukerhandlinger som krever oppmerksomhet.