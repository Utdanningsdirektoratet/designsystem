# Prose

**Prose-komponenten** brukes for å vise lengre tekstinnhold med god lesbarhet og konsekvent spacing mellom elementer. Den egner seg godt på sider som inneholder artikler, hjelpetekster, informasjonsinnhold og lignende, der typografi og struktur er viktig.

## Hensikt

Når man setter opp mye innhold manuelt, er det lett å få ulik spacing og typografisk uorden. `Prose` sikrer:

- Automatisk spacing mellom elementer
- Skalerende spacing over overskrifter, avhengig av nivå
- Forutsigbar lesbarhet og struktur
- Konsistent vertikal rytme, uavhengig av komponentrekkefølge

## Slik ser prose ut

## Standard spacing

Inne i en `Prose`-blokk er avstanden mellom elementer som avsnitt, lister, bilder og sitater automatisk satt til:

```plaintext
Mellomrom mellom elementer = size-6 = 24px (i data-size medium)
```
Dette sikrer jevn lufting og tydelig inndeling av tekstinnhold.

## Spacing over prosa-overskrifter

For å sikre god hierarki og visuell rytme i innholdet, bruker vi varierende spacing over overskrifter basert på nivået på overskriften.

Spacing over overskrifter er kun nødvendig når det finnes innhold rett over – for eksempel tekst, bilde eller komponent. Den øverste overskriften på en side trenger ikke spacing over seg.

| Overskriftsnivå | Token | Verdi i px (medium) | Kommentar |
|-----------------|-------|---------------------|-----------|
| `heading-xxlarge` | `size-6` | 24px | Brukes typisk som hovedtittel |
| `heading-xlarge` | `size-5` | 20px | Seksjonstittel |
| `heading-large` | `size-4` | 16px | Delseksjon |
| `heading-medium` | `size-3` | 12px | Brødtekstnær heading |
| `heading-small` | `size-2` | 8px | Subheading eller tilleggsnivå |
| `heading-xsmall` | `size-1` | 4px | Ikke vanlig i brødtekst |
| `heading-2xsmall` | `size-0` | 0px | Brukes kun i spesialtilfeller |

Spacing legges kun over headingen, og ikke under. Dette skaper en visuell tilhørighet mellom heading og innholdet som følger.

## Retningslinjer
- Prose-komponenten egner seg best for lengre tekster som artikler, dokumentasjon og og andre steder med mye brødtekst.
- Heading får spacing over seg kun når det finnes noe rett før (som et avsnitt eller annen komponent). Den første overskriften på en side skal ikke ha spacing over seg.

