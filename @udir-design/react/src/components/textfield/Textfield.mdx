import { Meta, Canvas, Controls, Primary } from '@storybook/addon-docs/blocks';
import * as TextfieldStories from './Textfield.stories';

<Meta of={TextfieldStories} />

# Textfield

`Textfield` gir brukere muligheten til å skrive fritekst eller tall. Den kan brukes enten som [`Input`](/docs/komponenter-input--docs) eller [`Textarea`](/docs/komponenter-textarea--docs). Du bytter mellom de ved å sette `multiline={true/false}`.

Den har innebygget `label`, `description`, `validationmessage`, `affix` og `counter`. Trenger du full kontroll over komponentenes oppsett bruker du heller [`Input`](/docs/components-input--docs) eller [`Textarea`](/docs/components-textarea--docs) direkte.

**OBS:** Ikke legg [`Field`](/docs/komponenter-field--docs) rundt `Textfield`, siden den allerede benytter [`Field`](/docs/komponenter-field--docs)-komponenten.

**Passer til å**

- skrive inn korte tekster (`multiline={false}`)
- skrive inn lengre tekster (`multiline={true}`)

## Slik bruker du Textfield

<Primary />
<Controls />

```tsx
import { Textfield } from '@udir-design/react';

<Textfield label="Navn" />;
```

## Eksempler

### Lengre tekster

Du endrer til `Textarea` ved å sette `multiline` til `true`. Da kan brukerne skrive lengre tekster.

<Canvas of={TextfieldStories.Rows} />

### Prefix/Suffix

Prefixer og suffixer er nyttige for å vise enheter, valuta eller annen informasjon som er relevant for feltet. Disse skal **ikke** brukes alene, da skjermlesere ikke leser dem opp. Det er viktig at samme informasjon som vises i prefixet eller suffixet, også inkluderes i `label`.

<Canvas of={TextfieldStories.Affix} />

### Antall tegn

Bruk `counter` til å begrense antall tegn brukerne kan skrive i feltet.

<Canvas of={TextfieldStories.Counter} />

### Kontrollere Textfield utenfra

`Textfield` kan kontrolleres utenfra ved å bruke `value` og `onChange`. Dette er nyttig når du vil at `Textfield` skal oppdatere seg selv basert på endringer i andre komponenter eller tilstander.

<Canvas of={TextfieldStories.Controlled} />

## Retningslinjer

`Textfield` med `multiline={false}` er egnet til korte tekster/svar. `Textfield` med `multiline={true}` er egnet til mer utfyllende og lengre svar.

### Unngå placeholder

`Placeholder` forsvinner når brukerne skriver i feltet. Det er derfor bedre å inkludere hint og viktig informasjon i `label` eller den tilhørende beskrivelsen. For å oppfylle kontrastkravene i WCAG må placeholder-teksten ha så stor kontrast mot bakgrunnen at brukerne kan misforstå og tro at textfield er utfylt.

### Tilpass bredden på tekstfeltet

Tilpass bredden etter hva brukerne skal skrive inn - f.eks. kort bredde for telefonnummer og bredere for stedsnavn. Ulik bredde på feltene gjør det lettere å navigere i skjemaer med mange felter.

### Tillat kopier og lim inn

Brukere som skal fylle ut et tekstområde, trenger ofte å kopiere og lime inn informasjon, så denne funksjonen må ikke deaktiveres. Dette gjør det enkelt for brukerne å fylle inn nødvendige opplysninger uten begrensninger.

### Inndata

For å sikre en god brukeropplevelse er det viktig å bruke en kombinasjon av riktig input-type og autocomplete-attributter. Les mer om [autocomplete på MDN Webdocs](https://developer.mozilla.org/en-US/docs/Web/HTML/Reference/Attributes/autocomplete).

- Tillat variasjoner i hvordan data skrives inn, så lenge informasjonen er forståelig. For eksempel bør telefonnumre kunne inneholde mellomrom, personnumre burde kunne ha punktum, og e-postadresser burde aksepteres selv om de har et mellomrom til slutt.
- Velg inputtyper som samsvarer med informasjonen du ber om, for eksempel `tel`, `search` eller `email`. Dette gir mobilbrukere et tilpasset tastatur, men vær oppmerksom på at enkelte inputtyper kan aktivere klientsidevalidering.
- `autoComplete` brukes i felter som mottar personlig informasjon. Hvis feltet skal be om personopplysninger om en annen person enn brukeren, må man sette `autoComplete="off"`.
- Hvis inndata formateres automatisk, pass på at brukeren får det med seg uten å forstyrre utfylling av data.

### Tall i Textfield

Når brukeren skal skrive inn tall i `Textfield`, må du vurdere om du skal bruke `type="number"` eller ikke. [Number-input skaper ofte flere problemer enn det løser](https://stackoverflow.blog/2022/12/26/why-the-number-input-is-the-worst-input/).

- For heltall bruker du `<input type="text" inputmode="numeric" pattern="[0-9]*">`.
- For desimaltall bruker du `<input type="text" inputmode="decimal">` og håndterer valideringen selv.

Du kan vurdere å bruke `Input` med `type="number"` til felt som er tall i matematisk forstand, som for eksempel alder eller antall barn. Det betyr at felter som postnummer, telefonnummer og personnummer aldri skal ha `type="number"`.

### Ikke bruk deaktivert Textfield

Vi unngår deaktivert (`disabled`) `Textfield` fordi de kan være vanskelige å oppfatte. Noen brukere vil ikke forstå hvorfor den ikke er klikkbar. Hvis et `Textfield` ikke er relevant, bør du helst fjerne det fremfor å deaktivere det. Tilby gjerne brukeren informasjon om hvorfor noe ikke er tilgjengelig.

Nav har en god forklaring på [hvorfor deaktiverte tilstander er problematisk](https://aksel.nav.no/god-praksis/artikler/deaktiverte-tilstander) og hvilke alternativer som finnes.

### Unngå skrivebeskyttet Textfield

`Textfield` støtter `readOnly`-attributtet for å gjøre feltet skrivebeskyttet, og gir en visuell indikasjon
som skiller seg fra redigerbare felter. Vi unngår likevel `readOnly` så langt det lar seg gjøre, fordi
slike felter kan være forvirrende for noen brukere. Ikke alle vil skjønne hvorfor de ikke får til å
endre innholdet i feltet.

## Tekst i Textfield

Det skal alltid være `label` på `Textfield`.

- Hold `label` kort, unngå at den går over to linjer.
- Unngå å legge til beskrivelse som ikke er relevant eller meningsfull for brukeren.
- Unngå å bruke kolon etter `label`.

## Tilgjengelighet

### Prefiks og suffiks

Prefiks og suffiks er et ekstra visuelt hjelpemiddel, som blir ignorert av skjermlesere. Vi må alltid ha en beskrivende `label`. Prefiks og suffiks er plassert utenfor inndatafeltene de tilhører. Da unngår vi at de skaper trøbbel i noen nettlesere. For eksempel kan noen nettlesere sette inn ikoner i inndatafeltet.
