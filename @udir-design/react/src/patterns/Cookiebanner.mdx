import { Meta } from '@storybook/addon-docs/blocks';

<Meta title="patterns/Cookiebanner" />

# Cookiebanner

Tjenester som bruker informasjonskapsler må informere brukerne og gi mulighet til å på forhånd velge hvilke informasjonskapsler som settes.

Designsytemet gir **ikke** føringer for hvilken **teknisk løsning** systemene bruker for håndtering av informasjonskapsler, verken når det gjelder egenutviklede løsninger eller bruk av tredjepart. Kontakt Udirs Plattformteam ved valg av teknisk løsning for ditt system. 

Designsytemet gir føringer for **den visuelle utformingen** av banner for de tjenestene som bruker egenutviklede løsninger for å håndtere informasjonskapsler. Den visuelle utformingen bør være som beskrevet under.

## Knapper

Knappene i banneret skal ha en tydelig funksjon.

- **Godta alle** – Bruker tillater alle informasjonskapsler ved å klippe på denne.
- **Tilpass valg** - Gir brukeren mulighet til å skille mellom statistiske og funksjonelle informasjonskapsler (hvis tjenesten har begge typer).
- **Bare nødvendige** – Avviser alle informasjonskapsler som ikke er nødvendige for at tjenesten skal fungere.
- **Om informasjonskapslene våre** – Lenke som fører til detaljert informasjon om informasjonskapsler i den spesifikke tjenesten (ikke generelt om informasjonskapsler).

### Rekkefølge og fremheving

- Knappene for "Godta alle", "Tilpass valg", og "Bare nødvendige" skal være likestilte, slik at det er like enkelt å velge det ene som det andre (se eksempel lenger ned på siden).
- "Om informasjonskapsler" kan være en lenkeknapp som er integrert med teksten.

## Tekst

Teksten om informasjonskapsler skal være enkel og forståelig for målgruppen. Teksten bør inneholde informasjon som gjør at leseren forstår hva et samtykke innebærer, lenke til utdypende informasjon om informasjonskapsler for den spesifikke tjenesten, og informasjon om hvordan de kn endre samtykket.

Innholdet i teksten er avhengig av hvilke informasjonskapsler tjenesten bruker. Ta gjerne utgangspunkt i eksempelet under og tilpass det til tjenesten deres. Les mer på Datatilsynets nettsider om hva som kreves for at et samtykke til bruk av valgfrie informasjonskapsler sal være gyldig.

For å være sikkert på at det tekstlige innholdet er korrekt, anbefaler vi at dere kontakter interjuridisk for å få det kvalitetssikret.

## Eksempel

Her ser du eksempel på hvordan et banner for informasjonskapsler kan se ut:

## Plassering

Banneret skal plasseres i en dialog midt på siden, eller nederst i vinduet. Den skal være synlig ved første besøk uten å blokkere kritisk innhold. 