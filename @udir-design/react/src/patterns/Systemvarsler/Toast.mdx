import { Meta } from '@storybook/addon-docs/blocks';

<Meta tags={['beta']} />

# Unngå bruk av toast

En _toast_ er ofte brukt for å vise midlertidige meldinger som bekrefter en handling eller gir en tilbakemelding. De forsvinner ofte automatisk etter en viss tid, eller de kan krysses ut.

Det kan være fristende å bruke dette interaksjonsmønsteret, men det kommer med store utfordringer knyttet til universell utforming. Vi velger derfor å ikke tilby toast som en komponent i Udirs designsystem.

## Problemer med toast

Når du bruker en toast risikerer du alltid at brukerene ikke får med seg meldingen:

- Dersom meldingen skal forsvinne av seg selv, kan den være vanskelig å få med seg for folk med nedsatt reaksjonsevne.
- Vi kan ikke automatisk flytte fokus til meldingen når den dukker opp, siden dette ville forstyrre brukeropplevelsen. Meldingen vil vanligvis ligge før eller etter ordinært innhold i fokusrekkefølgen, så det er også vanskelig å navigere til den med tastatur eller skjermleser. Dermed er det vanskelig å interagere med f.eks. en knapp for å skjule meldingen.
- Av samme grunn er det ingen enkel måte å få meldingen lest opp på nytt dersom brukeren ikke får den med seg første gang, eller om meldingen blir avbrutt av navigasjon, tastetrykk, eller viktigere meldinger.
- Meldingen vil ofte opptre langt unna emnet den omhandler eller handlingen som fikk meldingen til å dukke opp, som er veldig problematisk for folk med snevert synsfelt.

I tillegg kan meldingen legge seg på toppen av fokuserbart innhold og dermed gjøre tjenesten vanskeligere å bruke.

[GitHubs designsystem har en god artikkel om hvorfor toast er problematisk](https://primer.style/accessibility/patterns/accessible-notifications-and-messages/#toasts).

## Alternativer til toast

Det finnes som regel bedre alternativer enn en toast for å kommunisere med brukerne våre:

- For feiltilstander er det alltid bedre å bruke en [`Alert`](/docs/components-alert--docs) der feilen oppsto. Den er en vanleg del av tekst- og fokusflyten og kan ligge der til feilen er rettet.
- For å bekrefte innsending av skjema, bruk heller en kvitteringside.
- For å bekrefte lagring av data, bruk f.eks.
  - en [`ValidationMessage`](/docs/components-typography--docs#validationmessage) av type `success` ved lagreknappen, dersom lagring ble satt i gang av brukeren
  - en statusbar med "sist lagret \<dato og klokkeslett\>" eller "sist lagret for \<x\> sekunder siden" dersom lagring blir gjennomført automatisk av systemet

Fordelen med disse alternativene er at meldinen er en del av den vanlege sidestukturen, opptrer nærme der den er relevant, og er lett å navigere seg til med tastatur eller skjermleser.

Ofte er også en oppdatering av grensesnittet i seg selv nok kommunikasjon. Her er noen eksempler som ikke krever en separat bekreftelsesmelding:

- En knapp for å legge til rad, som får en ny rad til å dukke opp – så lenge man passer på å scrolle tabellen til der den nye raden dukker opp, og kanskje animerer innsetting av raden.
- En lagreknapp som setter skjemaet i lesemodus etter lagring.
